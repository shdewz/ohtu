# Retrospektiiveistä

Start, Stop, Continue, More of, Less of Wheel on lyhyehkö, noin 15-25 minuutin pituinen retrospektiivitekniikka, jossa ympyrään sijoitetaan nimessä mainitut viisi aluetta, joista kysellään yksi kerrallaan ryhmältä (eli kysytään mitä aloitetaan tekemään, mitä lopetetaan, jne). Kyselyn seurauksena syntyneet kommentit lisätään ympyrään.

Glad, Sad, Mad puolestaan on hieman alkeellisempi ja pidempi tekniikka, jossa ensin kaikki osallistujat listaavat sprintin aikana esiin nousseita ongelmia, muutoksia ja huomioita. Nämä huomiot kategorisoidaan taululle glad/sad/mad asteikolla omiin sarakkeisiinsa ja samankaltaiset aiheet yhdistetään. Aiheet järjestetään "tärkeysjärjestykseen", jossa ne käydään erikseen läpi ja aiheista keskustellaan. Tekniikka panostaa laajuuteen yksityiskohtaisuuden sijaan. Glad, Sad, Mad -tekniikka kestää korkeintaan 60 minuuttia.
